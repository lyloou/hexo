---
title: 菜根谭-应酬
date: 2018/4/15 17:37
toc: true
comments: true
tags: 读书
---
# 《菜根谭》
*明朝-洪应明*
> 参考： [http://www.ccview.net/misc/cgt.htm](http://www.ccview.net/misc/cgt.htm)

## 应酬

操存要有真宰，无真宰则遇事便倒，何以植顶天立地之砥柱！
应用要有圆机，无圆机则触物有碍，可以成旋乾转坤之经纶！

士君子之涉世，於人不可轻为喜怒，喜怒轻，则心腹肝胆为人所窥；
於物不可重为爱憎，爱憎重，则意气精神为物所制。

倚高才而玩世，背后须防射影之虫；
饰厚貌以欺人，面前恐有照胆之镜。

心体澄彻，常在明镜止水之中，则天下自无可厌之事；
意气和平，赏在丽日光风之内，则天下自无可恶之人。
当是非邪正之交，不可少迁就，少迁就则失从违之正；
值利害得失之会，不可太分明，太分明则起趋避之私。

















